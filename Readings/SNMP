SNMP( Simple Network Management Protocol )
----------------------------------------------
Adından da anlaşılacağı gibi ağı yönetirken, ağ yöneticisine
yardımcı olan basit bir uygulama katmanı protokolüdür. Temel anlamda,
geniş ağlarda cihazların yönetimini ve denetimini kolaylaştırmak için tasarlanmıştır.
SNMP kullanılarak ağda bulunan Yönlendirici( Router ), Anahtarlayıcı ( Switch ), Erişim Sunucusu
( Access Server ), Köprü ( Bridge ) ve hatta bilgisayar gibi cihazların sıcaklık, cihaza bağlı kullanıcılar,
İnternet bağlantı hızı, cihaz çalışma süresi gibi temel bilgiler elde edilebilir. Bu şekilde ağın performansı artıralabilir,
ağdaki problemler bulunup çözülebilir ya da ağda büyüme için önceden planlama yapılabilir. TCP/IP protokülünün bir parçası olan SNMP,
IP adreslerini kullandığı için sadece kendi fiziksel ağını değil yönlendiricilerin diğer arayüzlerinin de kontrol edilmesini sağlar.
SNMP, ajan uygulama, yönetici uygulama ve ağ yönetimi sistemi adı verilen 3 bileşenden oluşmaktadır.

	-- Ajan Uygulama: Ağdaki cihazlar üzerinde çalışan uygulamadır. Bu uygulama ile cihazın gerekli bilgileri
	   alınır ve kayıtlı tutularak yönetici uygulamaya aktarılır. Aynı şekilde yöneticiden gelen değişiklikler
	   bu uygulama tarafından cihaza uygulanır. Yani kısacası bu uygulama, SNMP'nin, kullanılacağı cihazlar
	   üzerinde çalışan bileşenidir.
	-- Yönetici uygulama: Ajan uygulama ile ağ yöneticisi arasındaki bilgi akışını sağlayan uygulamadır. Yani,
	   ajan uygulamadan aldığı cihaz bilgilerini yöneticiye, yöneticiden aldığı yapılandırma değişiklik isteklerini de
	   ajan uygulamaya ileten bileşendir.
	-- Ağ Yönetim Sistemi: Yönetici birimde çalışan ve tüm ağdaki cihazların bilgilerinin eş zamanlı olarak izlenmesini
	   ve yönetimini sağlayan yazılımdır.

